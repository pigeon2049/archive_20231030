# 保錡稱有眼不識泰山 化身追星族跟炎明熹合照 惹網民熱議
**明報新聞網-即時新聞**

**2023-10-30 00:48**

**https://ol.mingpao.com/ldy/showbiz/latest/20231029/1698554725483/%e4%bf%9d%e9%8c%a1%e7%a8%b1%e6%9c%89%e7%9c%bc%e4%b8%8d%e8%ad%98%e6%b3%b0%e5%b1%b1-%e5%8c%96%e8%ba%ab%e8%bf%bd%e6%98%9f%e6%97%8f%e8%b7%9f%e7%82%8e%e6%98%8e%e7%86%b9%e5%90%88%e7%85%a7-%e6%83%b9%e7%b6%b2%e6%b0%91%e7%86%b1%e8%ad%b0%22%20target=%22blank**

![保錡在社交平台貼出和Gigi合照，惹網民熱議。（Ig圖片/明報製圖）](https://fs.mingpao.com/ldy/20231029/s00009/c16f79a8e9998cb913e7beccb76fcecb.jpg)

保錡在社交平台貼出和Gigi合照，惹網民熱議。（Ig圖片/明報製圖）

![（Ig截圖）](https://fs.mingpao.com/ldy/20231029/s00009/c1772b19d9683672806d94636f4247e1.jpg)

（Ig截圖）

![（Ig截圖）](https://fs.mingpao.com/ldy/20231029/s00009/c1793087c71317179048acf9a79b71d6.jpg)

（Ig截圖）

![（Ig截圖）](https://fs.mingpao.com/ldy/20231029/s00009/c17e27b59cb001d9573c4c50a480dfb4.jpg)

（Ig截圖）

ERROR成員吳保錡昨天（28日）出席《新城勁爆頒獎禮2023》，並跟「聲夢」出身的炎明熹（Gigi）合照，保錡讚Gigi是新一代超班女歌手。

事後保錡更將和Gigi合照放在社交平台，並留言：「追星小保錡上線，唱歌超級超級好聽的，常常YouTube上重播重播再重播，今（昨）日勁開心可以合照。」網民對於這張合照反應不一，有網民摷出前年保錡受訪時，被問到有沒有留意當年無綫《聲夢傳奇》三料冠軍炎明熹（Gigi）的演出時，當時保錡反問：「邊個嚟㗎？」並謂只認識Gigi姐（黃淑儀）。保錡也留言回應網民：「我記得。之前真係有眼不識泰山，有一日YouTube推薦咗比我，就有聽佢唱歌，所以我之前真係冇留意sorry sorry﹗」

有網民則寫道：「準備過檔大台？係就好喇，error入面最唔like就係你，唔好拖累三位兄弟。」保錡也留言回覆：「感謝您憎我咁耐都留意我。」有網民也寫道：「呢個po可以反映到有幾多個人係鐘意立場，多過鐘意偶像本人。」﹑「兩台唔係對立，有人覺得榴槤香，有人覺得臭。我鐘（鍾）意poki因為花姐error遊見到佢博盡，以前我都unfollow過poki，後來再follow番佢，因為佢片石仔而鐘（鍾）意番佢，我唔會因為一個post unfollow，佢鐘（鍾）意邊個佢有選擇，唔鐘（鍾）意好多人用unfollow綁架藝人行為，其實unfollow㩒粒制2秒ig會幫你，你有你自由，但我唔會隨便unfollow》。」

[**相關新聞：勁爆2023｜炎明熹升呢爭女歌手獎 ERROR保錡主動邀合照**](https://ol.mingpao.com/ldy/showbiz/latest/20231028/1698493061015/%e5%8b%81%e7%88%862023-%e7%82%8e%e6%98%8e%e7%86%b9%e5%8d%87%e5%91%a2%e7%88%ad%e5%a5%b3%e6%ad%8c%e6%89%8b%e7%8d%8e-error%e4%bf%9d%e9%8c%a1%e4%b8%bb%e5%8b%95%e9%82%80%e5%90%88%e7%85%a7)

（即時娛樂）
------