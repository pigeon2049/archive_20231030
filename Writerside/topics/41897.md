# 黃偉文方皓玟本身唔算熟 飯敘竟傾足3小時雞啄唔斷
**明報新聞網-即時新聞**

**2023-10-30 15:09**

**https://ol.mingpao.com/ldy/showbiz/latest/20231030/1698661926020/%e9%bb%83%e5%81%89%e6%96%87%e6%96%b9%e7%9a%93%e7%8e%9f%e6%9c%ac%e8%ba%ab%e5%94%94%e7%ae%97%e7%86%9f-%e9%a3%af%e6%95%98%e7%ab%9f%e5%82%be%e8%b6%b33%e5%b0%8f%e6%99%82%e9%9b%9e%e5%95%84%e5%94%94%e6%96%b7%22%20target=%22blank**

![小明和Wyman雖然本身不算好熟，但2人在飯敘中卻傾足3小時。（Ig圖片）](https://fs.mingpao.com/ldy/20231030/s00009/015e8baccadb6b0a175f2027b633fe9f.jpg)

小明和Wyman雖然本身不算好熟，但2人在飯敘中卻傾足3小時。（Ig圖片）

身在英國倫敦的方皓玟（小明）將在當地開騷，小明趁開演唱會前，爭取時間跟同處英國的黃偉文（Wyman）飯敘，Wyman在社交平台貼出合照，並直言本身跟小明不算熟絡，2人並未約會過，今年才開始合作。

Wyman寫道：「呢單嘢好笑！先交代一下背景，我同方小姐其實係未約會過嘅，準確啲講，今年先開始合作，工作需要會互通WhatsApp，但頂多因為傾個題材，而交換吓自己對事物嘅一啲價值觀，總之呢絕少閒話家常天南地北。

然後畫面跳到倫敦約食飯，我book咗枱7點3，佢知道之後話早啲得唔得？因為驚唔夠時間傾偈。我當時心諗：係乜嘢令呢位女仕咁樂觀呢？基本上我哋其實係非常之唔算熟嘅，點解佢咁有信心我哋第一次見就會雞啄唔斷呢？

結果我哋真係傾足三粒鐘傾到餐廳閂門，再加揸一個鐘頭車，由East London送佢返 Wembley嘅酒店，全程絕無冷場，真係話唔斷，就唔斷唔斷唔斷唔斷唔斷唔斷唔斷唔斷...結論係，佢睇人應該叻過我睇人。我成世人都睇錯人點解我仲咁信自己呢哈哈哈。」

（即時娛樂）
------